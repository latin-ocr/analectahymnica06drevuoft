-94-

Pars tertia.
Ad Primam.
I.

61. Ave, parens inclita*
Summae bonitatis,
Relaxantis debita
Nostrae pravitatis,
Quaeso, me habilita
Tuis praedicatis,
Restaurando perdita
Omnis probitatis.

62. Ave, quam praesagia
Vatum praedixerunt,
Inspirante gratia

Cum de te scripserunt,

Salutis remedia
Omnes receperunt,

Qui tua praeconia
Laeti concinerunt.

63. Ave, stella lucida
Rutilans in mane,
Ab his pellens lurida,
Qui te laudant sane,
Tempora des fulgida
Plebi Christianae,

Quam perturbant valida

Bella gentis vanae.

64. Ave, sanctuarium

Dei singulare,

1d per laudatorium
Conor quam laudare,

Scelus meum varium
Digneris mundare

Mihique donarium
Coeli impetrare.

65. Ave, quam spectabile
Signum et insigne
Praemonstravit sedule
In rubo et igne,
Adjuva benevole
Tuos et benigne,
Quos perturbant frivole
Hostes ac maligne.

66. Ave, divo germine

Quae gravidabariS,
A coelesti lumine
Dum salutabaris,
Hos reduc de turbine
Procellosi maris,
A quibus hoc carmine
Devote laudaris.

67. Ave, virga, coelitus

Flos de qua processit,
Quando Dei filius
Nostris se ingessit,
Ecce tuus famulus
Tristis te accessit.
Luxus mundi lubricus
Nimis quem depressit.

68. Ave, plena gratia,

Mitis atque pia,

Cordis quam constantia
Hae in hymnodia

Veneror, solatia
Praestes, Î¿ Maria.

Mea te prosapia
Cunctis in hac via.

69. Ave, tabernaculum

Nostri salvatoris,

Laudandum per sedulum,
Cultum cunctis horis,

Precor, sis umbraculum
Mei peccatoris,

Temptatum per zabulum
Intus atque foris.

70. Ave, stillicidium,

Potens propinare

Justis in praesidium
Nectar salutare,

Tuum per praesidium
Me velis aptare,

Ut illud mysterium
Dignus sim tractare.

