3, Causa o pulcherrima
Omnium bonorum,
, Quam laudat catholica
Plebs sono hymnorum,
Aufer cuncta lubrica
Desideriorum
Nec non et¹ phantastica
Cum causis eorum.

4. Divina potentia

Sanctae trinitatis,

Quam laudat industria
Meae paupertatis,

Tua me clementia
Mundet a peccatis

Repleatque gratia
Omnis honestatis.

5. Rus, quod laudant superi

Summo cum conatu,

Angeli et ceteri
De coeli comitatu,

Ad te clamant miseri
Maximo ploratu,

A suo ut liberi
Fiant incolatu.

6. Factor orbis inclite,
Trine in personis,
’ Qui laudandus debite
Es hymnorum sonis,
Audi preces subditae
Hujus concionis,
Dans juvamen solitae
Consolationis.

7. Grates nunc referimus
Sanctae trinitati,

Qua sumus et vivimus
Fide congregati,

Tibi nos prosternimus
Summae bonitati,

Ut nos mundes ocius
A sorde peccati.

8. Hujus nempe pondere

lta nunc gravamur,

Tuam lucem cernere
Ut impediamur,

Unde tincti cinere
Supplices precamur,

Ut ab omni scelere
Citius solvamur.

9. Incomprehensibilis

Contemplatione

Et interminabilis
Es duratione

Ao inexplicabilis
Quocunque sermone,

Sed omni laudabilis
Es devotione.

10. Kyrie laudabilis

Cunctae creaturae,

Sed superamabilis
Vere menti purae,

Nos finitis saeculis
Hujus vitae durae

Infer tabernaculis
Gloriae futurae.

11. Lux inconfuscabilis

In personis trina,

Nobis venerabilis
Mente cum supina,

Serva nos ab aemulis
Mentisque ruina

(iunctisque piaculis
Gratia divina.

12. Majestas deifica
Summe singulariS,
{fugiter angelica
Plebe quae laudaris
A fraude Sathanica
Tuos tuearis,
A quibus hac rhythmica
Laude veneraris.

13. Nomen admirabile
Tuum universis,
Cunctis praedicabile
Gentibus perversis,
Nobis praeamabile
Ad te nunc conversis,
A te formidabile
Merito aversis.

