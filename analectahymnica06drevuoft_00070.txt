50.

51.

52.

53.

54,

55.

56.

,67-

Rogo, mater, plorabundis
Aurem praebe vocibus,
Opem a te de profundis
Misere precantibus,
Per te gratiarum undis
Absolvantur citius
Poena purgatoria.

Illis ita liberatis
Et solutis debitis
Ac ipsorum reparatis
Bonis culpa perditis,
His fons summae pietatis
Det pro tuis meritis
Sanctorum consortia.

Belluinam pravitatem
Infernalis bestiae
Tuam per benignitatem
Preme, mater gratiae,
Ne trahat ad falsitatem
Filios ecclesiae
Sua cum fallacia.

Ualla vallo scripturarum
Mentes te colentium,
Ne in conscientiarum
Domos intret vitium,
Quo cogantur tenebrarum
Intrare confinium
Carnis post excidia.
Sectas ergo fac nos gnare
Perversorum dogmatum
Semper omnes declinare,
Ne nos per indebitum
Sensum queant inclinare
Mortis ad interitum
Sua ex astutia.

Ediderunt nam inculta
Cerinthus et Ebion,
Quibus addiderunt multa

Arius et Marcion,
Quorum reprobare stulta
Fac nos, o theotocon,
Fidei scientia.
Talem vero fidem praesta,
Fidem inquam fervidam,
Qua vitemus inhonesta
Et doctrinam perfidam,

57.

58.

59.

(10.

61.

62.

Ac ad coeli ducat festa
Nos et aulam floridam,
Quae caret molestia.

Bona, cujus mens perfecte
Non potest percipere,
Neque lingua circumspecte

Aliis exprimere,
Quae dignatur genti rectae
Deus retribuere
Ex benevolentia.

Ecce illud verum scias
Et infallibiliter,
Hoc, quod scribit Isaias,
Relegas sagaciter,
Qui per suas prophetias
Hoc pandit veraciter
Dei conniventia.

Nunc te, virgo, deprecanter
Tristeque accedimus,
Qui gravamur incessanter
Perfidis ab hostibus,
Ut nos tutes miseranter
Ab ipsorum fraudibus
Et, malevolentia.

Eorundem paca mentes
Abigens invidiam,
Qua insurgunt insolentes

Dei in eeclesiam
Ac ut lupi irruentes
Suam per ferociam
Christi in ovilia.
Dolus hostis probitatis
In mundo praevaluit,
Atque decus honestatis
Plurimum jam tepuit,
Nam rector communitatis
Mala non inhibuit
Sua ex ignavia.

Illis malis, mater pia,
Petimus humiliter,
Nato tuo cum Messia
Occurre velociter,
Ne vel justos recta via
Curi-entes atrociter
Pertrahant ad invia.

5*

