â€”183-

55. Rosarium. 5.

. Quem sacra volumina
signant prophetarum,
Tollere peccamina
gentium cunctarum,
Huic congregamina
plebium suarum
Canunt jubilamina
in die palmarum.

. Cui Jerosolymam
olim venienti,

Per pullum et asinam
illuc se ferenti,

Turba venit obviam
modo condecenti

Concinendo gloriam
laudo competenti.

. Cui turbae sequentium
Hosanna clamabant,
Quidam ramos arborum
in viam ponebant,
Hi decorem vestium
ipsi substernebant,
Quidam testimonium
signorum dicebant.

. Quem, cum sit rex gloriae,
angelorum coetus
Hymnis multifarie
laudat corde laetus,
Pullo sedens asinae
veluti mansuetus
Venit Sion filiae
multa laude fretus.

. Cui plebs cum laudibus
olim obviavit,
Asino humilius
urbem cum intravit,
Honores devotius
ipsi acclamavit,
Veris regem vocibus
Israel narravit.

6. Cui laudes vocibus
sonoris canamus,
Quando cum gemitibus
culpas recitamus
Sed ramos in manibus
palmarum portamus,
Corpora cum acrius
nostra castigamus.

7. Cui vestes substernimus
et ipsum laudamus
Cum ejus pauperibus
stipem erogamus
Floribus occurrimus
et hunc honoramus
Diversis virtutibus
quando nos ornamus.

8. Cujus beneficia
mente recolamus
Gordisque constantia
grates referamus,
Cum sancta ecclesia
hunc benedicamus
Cui in angustia
adsit, exoramus.

9. Quem regem et dominum

nostrum profitemur,

Cum nostrorum criminum
fascem confitemur,

Ut post vitae terminum
per hunc coronemur,

Cum choris coelestium
simul jucundemur.

10. Qui flevit excidium

sanctae civitatis,
Futurum ob vitium
suae caecitatis,
Ex ore infantium
sive puritatis
Perfecit praeconium
suae deitatis

