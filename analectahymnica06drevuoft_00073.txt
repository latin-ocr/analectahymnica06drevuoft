—70-

89. sempiterni patris verbum,

Tuus dulcis filius,
Sua morte qui superbum
Suis privat viribus,

A nobis omne acerbum
Tuis tollat precibus

Cum omni infamia.

90. Christum adoramus cuncti

91

92

93

94

ms

Watum ex te virgine,
Cujus gloriamur uncti
Sanguinis aspergine,

Exoramus te compuncti

Hostis nos fraudamine
Tutes et a furia.

. Robur cujus tu subnerva
Ejusque satellitum,
Voluntate quo proterva

Facit in nos impetum,
Tua prece nos conserva,
Ne nos ad interitum

Trahat ex audacia.

. Induit is nam frequenter
Formulam angelicam,
Qua occultat fraudulenter
Speciem satanicam,
Multa mentem insolenter
Docet sic catholicam
Inconvenientia.

. Siquidem sic minus tritos
In dono scientiae
Ad errores infinitos
Sub virtutum speeie
Trahit. quos sic irretitos
Laqueis nequitiae
Trahit ad inania.

. Te regnantem jam in arce
Summae celsitudinis
Venerantes, hujus calce
Deprecamur carminis
Ut praeserves a fornace

Aeternae uredinis
Corda te amantia.

95.

96.

97.

98.

99.

100.

Uana mundi aspernari
Fac nos virtualiter,
Et quae Dei sunt, sectari
Animo hilariter,
uteremur, ut beari
Cum sanctis perenniter
Maris post, naufragia.

Salve, mater benedicta,
Salve, salve millies,
Vero sole stans amicta.
Splendens ut meridies,
Jam iratum ob delicta
Filium propities
Nosque reconcilia.

Amoris hoc signum cernas
Tibi famulantium,
Dictum voces per externas
More jubilantium,
Quod nos ducat ad aeternas
Odas te laudantium
Cum perseverantia.

Mater sempiternae lucis,
Mater clemens pauperum,
Quae ad vitam nos reducis
Ab errore scelerum,
Frena fraudem hostis trucis,
Ne ducat in inferum
Sua nos ferocia.

En ad te, virgo, clamamus,
Matris Evae filii,
Qui in hujus oberramus
Fluctibus exsilii,
Matemalis nobis manus
Tuique praesidii
Praestes et auxilia.

Ne finale post examen
Propter nostra scelera
Demergamur in sufflamen
Stygis vel in tartara
Sed per te laetanter, amen,
Levemur ad aethera
Sine resistentia.

Orat. ms. Tegurin. saec. 15. Clm. Monac. 19824 fol. 101 a. A. — Orat.
. Tegurin. saec. 15. Clm. Monac. 19 636 fol. 274 a. Β.

„Hymnus de BV„ qui continet in serie capitalium angelicam salutationem.

