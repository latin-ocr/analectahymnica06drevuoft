l. Hymnus amatorius de S. Trinitate.

1. Saday o Domine,
Institutor rerum,
A coelesti agmine

Et per totum clerum

Colendus laudamine

Per cultum sincerum,

Fave, te ut carmine

Laudem Deum verum.

2. Adonay, Domine,
Creatorum praesul,

Fonte sapientiae
Electorum consul,

Hostiles versutiae

Per te fiant procul,

Ne in hymno gloriae
Perturbetur exsul.

3. Nulli accessibilis

Virtus trinitatis,

Neque explicabilis
Ullis praedicatis,

Praesta tibi credulis
Manum pietatis,

Absolvens a vinculis
Suis et peccatis,

4. Causa vel initium
Creatarum rerum,
Naturarum omnium

Nec non specierum,

Fateor te Dominum
Atque Deum verum

Unde pango munium
Tibi hoc sincerum.

5. Trinitas, laudabilis
Cunctae creaturae,

Sed superamabilis
Omni menti purae,

²

Solve me a vinculis
Omnis imposturae,

Junge tandem incolis
Coelicae structurae.

. Unum 0 mirificum,

Uniens rixantes,
Impetum per bellicum
Se scandalizantes,
Carmen hoc versificum
Tibi modulantes
Duc in regnum coelicum
A carne migrantes.

. Sempiterna trinitas,

Quam corde sincero
Per scripturae latebras
Diligenter quaero²

Agam caeremonias
Tibi Deo vero,
Interim quod semitas
Hujus vitae tero.

, Deus, te quaerentium

Praepotens adjutor,
Sed invenientium
Pius retributor,

En tibi credentium
Saevus persecutor
Nos molestat plurimum,
Noster esto tutor.

. Ens mirabilissimum‚

Ens summi decoris⁷
Tu amabilissimum
Vinculo amoris
Suscipe per crucium
Nostri redemptoris,
Hymnum amatorium
Tui laudatoris.
2*

