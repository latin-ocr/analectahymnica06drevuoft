21.

22.

23.

24.

25.

—175—

Qui thesaurus nobilis
est devotae mentis
Amoris scintillulis
tibi adhaerentis,
Hunc requiro sedulis
votis et intentis,
Ut servet a periculis
vitae me praesentis.

Cujus providentia
omnia reguntur,
Coeli volatilia
ab ipso pascuntur,
Quo et agri lilia
pulchre vestiuntur,
Per quem et justitia
Justi imbuuntur.

Qui misericordiam
nedum praedicavit,
Sed et plurifariam
plurimis donavit,
Mittendam injuriam
suis imperavit,
Quibus indulgentiam
dandam sic monstravit.

Qui hortatur sedule

suos ad orandum,
Spondens impetrabile

quod foret praestandum,
Regnum ergo stabile

peto mibi dandum,
Regnum infinibile,

nunquam consummandum.

Quem leprosus intime
petit ac dolenter,
Ut ipsum a sanie
expiet potenter,
Meae lepram animae
diluat clementer,
Vitiorum scabie
tinctam insolenter.

111.

26.

27.

28.

29.

30.

Qui salutem subito
vi orationis
Servo paralitico
dat centurionis,
Tuae patrocinio
supplicationis
Videat me oculo
miserationis.

Viduae qui filium
ad vitam vocavit,
Mortis quem imperium
corpore prostravit,
Mulieri gaudium
ita procreavit
Et ipsum credentium
plebs magnificavit.

Qui cum suis famulis
stagnum transfretavit,
Flantibus procellulis
ipse dormitavit,
Motus a discipulis
ventis imperavit,
Ipsos a periculis
ita liberavit.

Cujus tactu fimbriae
mulier curatur,
Quae fluente sanguine

multum gravabatur,
Jairique filiae

vita reparatur,
J esuque quotidie

laus ampliabatur.

Ad quem caeci subdite
clamant ac sincere,

Fili David inclite,
nostri miserere,

Usum lucis inditae
digneris praebere,

Ut queamus debite
tibi adhaerere.

