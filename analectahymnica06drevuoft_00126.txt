4. Dei altissimi
mater eximia,
Cum ipso perpetim
regnans in gloria,
Ad te clamantium
audi suspiria,
Pressorum graviter
per adversantia.

5. Extende dexteram,
everte crimina,
Infirmos releva,
solve pericula,
Annonas tribue,
pelle nocentia,
Emenda dyscolos
firmans in gratia.

6. Fraudes satanicas
da nobis vincere,
Orbis delicias

cassas fac spernere.

Regni perpetui

da claustrum cernere

Deique faciem

semper conspicere.

7. Gnaros nos insuper

fac per prudentiam

culpas evellere
per poenitentiam,

Et plene consequi
per Dei gratiam

Thesaurum optimum,

cordis munditiam.

8. Hac frui cupio

prae cunctis opibus

In mundo misero
hoc existentibus,

Quae suis tribuit
id possessoribus,

Gaudere perpetim
in coeli fioribus.

9. Ipsi promittitur
nam Dei visio,
Ut ait veritas
in evangelio,

—123—

10.

11.

12.

13.

14.

Beatitudinis
in qua perfectio
Constat, hanc igitur
ex corde cupio.

Karitas etenim

atque munditia
Cordis conveniunt

in praeminentia,
Nam quod promittitur

uni ex gratia.
Datur et alteri

in coeli gloria.

Laudemus igitur
primum principium
Promittens largiter
aeternum praemium,
Quod, mater inclita,
tuum per meritum
Det nobis famulis
tuis in pretium.

Maria, regia
de stirpe genita,
Divina sobole
deinde praedita,
Aure percipias
haec melodimata,
Quae tibi canimus
pro laude debita.

Nemus vernalibus
nitens es floribus,
Rosis ac liliis
et his similibus,
Spiritualibus
quippe virtutibus,
Candes prae omnibus
Christi fidelibus.

Ο virgo nobilis,
o plena gratia,
Laetanter coelica
tenens palatia,
Materna miseris
praesta solatia,
Ab omni hostium
tutans fallacia

