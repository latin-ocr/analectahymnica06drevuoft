—107—

191. Salve, virgo pariens

Gentibus salutem,

Quae legem instituens
Movet ad virtutem,

Esto mater dirigens
Meam senectutem,

Ut legi obediens
Seelera refutem.

192. Salve, fundens oleum

Petra firmitatis,

Quod inungit cuneum
Christianitatis,

Auditum virgineum
Istis praedicatis

Adhibe per famulum
Tuum decantatis.

193. Salve, 0 virginea
Aula summi regis,
Cujus velut aurea
Turris carnem tegis,
Perduc ad aetherea
Christiani gregis
Plebem, quae spontanea
Implet scripta legis.

194. Salve, porta pessulo
Timoris firmata,
Amoris signaculo
Divini signata,
Christiano populo
Adsis miserata,
Protegens a scandalo
Abluens peccata.

195. Salve, terra germinans

Mundo Salvatorem,

Cum fuisti generans
Carnis ejus florem,

Hoc per carmen elegans
Ejusque tenorem

In me sis aedificans
Divinum amorem.

Π.

196.

197.

198.

199.

200.

Salve, templum numini
Divino dedicatum,
Nullo unquam homini
Puro reseratum,
Carmen istud nomini
Tuo decantatum
Salvet me discrimini

Pro peccatis datum.

Salve, nubes coelica,
Mirum fundens rorem,
Dantem vi deifica
Gratiae madorem,
Deprecor, imbrifica
Tuum laudatorem,
Abigens phantastica
Mentisque torporem.

Salve, petra largiens
Aquas gratiarum,

Nostrarum reficiens
Sitim animarum,

Esto sordes abluens
Conscientiarum,

Contractas multotiens
Per aestum culparum.

Salve, sol communicans
Splendorem diei,

Virgo carnem generans
Mundo Christi Dei,

Gratia sis obvians
Culpae glaciei,

Quae nunc est refrigerans
Fundum cordis mei.

Salve, pigmentarium
Vas, quo medicamen

Tentum est, quod mentium
Sanat laceramen‚

Fae meorum scelerum,
Deprecor, piamen,

Ut non post judicium
Poenas feram. Amen.

