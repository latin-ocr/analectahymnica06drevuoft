10.

. Es pacis aeterni

promotrix habilis,
Concordans homines
cum sanctis angelis,
Aufers tendiculas
inferni aucupis,
Ne tantum noceat
ut vellet credulis.

. Fuga satellites

quoque satanicos‚
Qui modo saeviunt
in tuos famulos,
Nec non et impetus
pelle paganicos,
Quibus crudeliter
premunt catholicos.

. Gnare fac principes

ipsis resistere,
Ne possint terminos

nostros conterere,
Ut tuo filio

tibique libere
Queamus jugiter

laudes depromere.

. Hujus molestiae,

mi clemens domina,
Nostra ut vereor

causant peccamina,
Quae tua citius

tollant precamina,
Pelle tristitias,

praebe solamina.

. In hac miseria,

ut luce clarius
Patet intuitu

mentis cernentibus,
Jam virtus deficit,

tam in majoribus
Quam in J'uvenibus

sive minoribus.

Karitas tepuit,
succrescit odium,

Volat superbia,
culpae initium⁷

—125—

11.

12.

13.

14.

15.

Et avaritia
velut incendium
Jam habitacula
devastat mentium.

Luxus, ingluvies,
tepor, invidia,
Ira, contentio,
rixa, discordia,
Rancor, temeritas
et his similia
Cernuntur ducere
multos per devia.

Materna igitur
tua compassio

Nos reconciliet
dilecto filio,

Ut ejus deica
propitiatio

Mala, quae patimur,
tollat de medio.

Nunc nos prosternimus
sibi humiliter,
Petentes veniam
corde flebiliter,
Uti indulgeat
misericorditer
Quaecunque crimina
commissa turpiter.

Ο summa pietas
et ineffabilis,
Nostrae memineris
vitae tam fragilis,
Quae tantis jugiter
subest periculis,
Et esto sceleri
nostro placabilis.

Parce humiliter
culpam fatentibus,
Ac tuam gratiam
“ corde poscentibus,
Nobis prudentiam
da praesidentibus,
Ut caute obvient
in nos surgentibus,

