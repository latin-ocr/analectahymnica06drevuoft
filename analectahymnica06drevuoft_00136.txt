Quod menti conferat
cito remedium,
Quae modo premitur

grave per taedium.

10. Karum credentibus
manna, ros coelice,
Das quando generas
Christum mirifice,
Quo, dulcis domina,
quaeso, me refice,
Cum vitae terminum
complebo lubricae.

11. Luna sub pedibus
tuis prosternitur,
Quo apertissime
illud elicitur,
Per te inferior
quod mundus spernitur,
Coelique claritas
pulchra eligitur.

12. Modo tripudians
virgo in aethere,
Dilecti filii
conjuncta dexterae,
In vitae termino

adesto propere,
Nos tecum faciens
coelos oscendere.

13. Nos illic ultima

saltem in acie

Electi filii
jucunda facie

Fac tuo perfrui
precatu satie,

Qua vere confluunt
omnes deliciae.

14. Ο mater inclita
superni numinis,
Illustres intimi
medullas hominis,
Mei solamine
tui precaminis
Ab eo dimovens
foetorem criminis.

15. Pei-flatus gratia
hortus describeris,

133 —

Fructum mirificum

quae praebes superiS,
Nobis remedium

qui donet miseris,
Et purgatorii

vinctis in tenebris.

16. Quos cum absolverit

sua ex gratia,

Ab omni perferunt
quam nunc miseria,

Clementer subvehas
in coeli gaudia,

Per saecla jubilent
ubi perennia.

17. Rogo devotius
te matrem gratiae,
Uti clementius
succurras hodie
Ex mea corpore
natis progenie,
Poenae excruciant
quos purgatoriae.

18. Solamen gaudii

praesta gementibus,

Panemque coelicum
esurientibus,

Nos tutes sedulo
a persequentibus

Hos procul abigens
cum suis fraudibus.

19. Tu invincibile
es illud oppidum,
Quo Christus posuit
suum palatium,
Cum ferre voluit
mundi exsilium
Atque tribuere
suis auxilium.

20. Virga Mosaica
mare quae dividens,
Mergens Aegyptios,
fideles eruens,
Ob sitim populi
petram percutiens,
Potu deifico
sis nos reficiens.

