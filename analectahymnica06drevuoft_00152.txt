6. Fidei praesagio

Nosti resurgentum,
Quem cernebas anxio

Corde morientem,
Abigat oratio

Tua malam gentem,
Adhaerentes filio

Tuo persequentem.

7. Gladius moestitiae
Et afflictionis
Mentis tuae anxiae

Verbis Simeonis
Praedictus prophetice
Tempore agonis
Mei pellat hosticae
Vim obsidionis.

8. Humilis virginitas⁷
Omni carens naevo,
Quam servavit deitas
A lapsu primaevo,

Post carnis exuvias
Subveni grandaevo,

Ne ob res illicitas
Hosti tradar saevo.

9. Iubilans in gaudio
Te, clemens Maria,
Regnantem cum filio
Laudo mente pia,
Reducas ab invio
Me, o mater dia,
Proprio qui vitio
Retrahor a via

Ka1-itatis vinculo
Digneris unire
Odiorum scandalo
Quos vides saevire,
Sine offendiculo
Fac nos obedire
Deo atque sedulo
Corde deservire.

10.

Luce novi sideris
Consurgens aurora,

Residens in superis
Prae sanctis decora,

11.

—149—

12.

13.

14.

15.

16.

Obstrictis in tenebris
Gratiam irrora,

Et post poenas carceris
Fer ad coeli fora.

Mundi lux et domina,
Quae regnas in caelis,
Beatorum agmina
Quam collaudant melis,
Aufer tribulamina
Populi fidelis,
Fracti per molimina
Hostis culpae telis.

Nectar ergo ingere
Consolationis,

Vim repellans miserae
Desolationis,

Supprime pestiferae
Vires nationis,

Quae gliscit nos premere
Ad modum praedonis.

Ο peregrinantium
Assylum suave,
Messiae palatium
Vel ejus conclave,
Mihi sis auxilium,
Ne delinquam prave,
Qui per cordis gaudium
Tibi dico ave.

Pro honore nominis
Tui, mater Dei,
Odam hanc dictaminis
Pulchrae speciei

Pango, tu geniminis
Miserere mei
Gratiam solaminis
Tui praestans ei.

Quadri orbis termini
Canite beatae

Laudes semper virgini
Cum hilaritate,

Ejus vos regimini
Modo subjugate

Atque deprecamini
Semper commendate.

