11. In quo vero lumine

participaverunt

Cuncta, quae creamine
ejus prodierunt,

Milites velamine
talem velaverunt

Nec non et sputamine
turpi foedaverunt.

12. Qui est hora tertia
dire flagellatus
Pressus contumelia,
spinis coronatus,
Rex subsannatoria
voce nominatus,
Cruci ex perfidia
est adjudicatus.

13. Quem veste coccinea

ludentes induerunt,

Et corona spinea
hunc coronaverunt,

Virga arundinea
eaput percusserunt,

Et ita intronea
capitis laeserunt.

14. Cujus cor dulcissimum

amaricaverunt,

Hominem deificum
male tractaverunt,

Cum ut hostem publicum
ipsum ligaverunt

Et velut maleficum
flagris ceciderunt.

15. Quem morte turpissima
damnavit Pilatus,
Quo voce rectissima
erat excusatus,
Sic trabe gravissima
crucis oneratus,
Cui sorte pessima
fuit acclavatus.
16. Qui cruore proprio
fuit madidatus,
Cum dolore nimio
cum est flagellatus,

189 -
ΙΙ.

Quando serto spineo
fuit coronatus

Et cum magno crucio
cruci acclavatus.

17. Cujus carnis tunicam

dilaceraverunt,

Dum per virgam asperam
hanc flagellaverunt,

Cum coronam spineam
huic imposuerunt,

Per clavos et lanceam
hunc vulneraverunt.

18. Cujus sanguis funditur
flagellatione
Et postquam illuditur
coronatione,
Item cum extenditur
crucifixione
Et cum latus panditur
lanceatione.

19. Qui montem Calvariae
:sponte non invite
Adiens, fons gratiae,
tulit lignum vitae,
Quem cum fierent anxie
J erusolimitae,
Ait: Sion filiae,
flere me nolite.
20. Qui de coeli vinea
botrus est egressus
Ac per torcularia
crucis fuit pressus,
Quae et voluntaria
mente est ingressus,
Quando ad Calvaria
loca fixit gressus.

21. Qui est prima veritas,

a falsis damnatur,

Virtutum sinceritas
aceto potatur,

Felle summa suavitas
et amaricatur,

Ab iniquis aequitas
injuste necatur.

