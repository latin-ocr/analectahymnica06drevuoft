51. Gaude, culmus fertilis
Septem ferens spicam,
Gratiarum credulis
Largientes micas,
Propellas a famulis
Fraudes inimicas,
Quae ad bonum sedulis
Multas ponunt tricas,
52. Gaude, felix mulier,
Mitis et formosa,
Corda quam sinceriter
Amant amorosa,
Declinare fortiter
Fac me vitiosa,
Ut laudem perenniter
Te, o gloriosa.

53. Gaude, porta coelicae
Quae ingressionis
Es plebi catholicae⁷
Firmatae in bonis3
Pia mater, perfice
Me virtutum donis,
Quem vexat barbarice

Princeps Babylonis.

54. Gaude, virgo, pauperum
Clemens procuratrix,
Ac divinorum munerum
Larga dispensatrix,
Sis vociferantium
Ad te liberatrix,

Gravat delinquentium

—93

III.

Quos poena purgatrix.

55. Gaude, dux ecclesiae
Christi militantis,
Et in regno gloriae
Modo triumphantis,
Conserves a rabie
Hostis impugnantis
Mentem te quotidie
odis venerantis.

56. Gaude, quae describeris

Apud Nazaraeos

Arca Dei foederis,
Ter-rens philistaeos,

Ut auctores sceleris
Abiges nunc eos,

Me connectens superis
Et fautores meos

57. Gaude, quae sequentibus

Te praestas ducatum,
Perducens celerius

Ad felicem statum
Dirige propitius

Mundi principatum,
Ab hoc pellens longius

Hostium conatum.

58. Gaude, pulchritudine
Mire redimita,
Qualis nou in homine
Puro est audita,
Me clementer unguine
Gratiarum dita
Tuoque munimine

Tuta in hac vita,

59. Gaude, receptaculum
Mentis fugientis,
Inimici scandalum
Ipsam persequentis.
Praesta adminiculum
In poenis detentis,
Ipsis dans latibulum
Regni permanentis

60. Gaude, meum gaudium
Atque consolamen,
Cujus cano jubilum
Mentis per ructamen‚
Carnis post excidium
Ne remoriamen
Facias, sed hostium
Vim repellas. Amen.

