21. Rex, inexpugnabilis

Cujus fortitudo,

GuJ'us nec capabilis
Exstat magnitudo,

Opprimit en criminis
Nos amaritudo,

Pellat quam dulcedinis
Tuae multitudo¹

22. Theosin mirifica,

Coeli hierarchiae

Quam laudant per cantica
Dulcis melodiae,

Quaeso, me bonifica
Meritis Mariae

Et perduc ad coelica
In extremo die.

23. Infinita bonitas
Sempiterni Dei,
Qua en actualitas
Exstat omnis rei,
Vere tu satietas
Sola cordis mei,
Nempe multas gratias
Gratis praestans ei.

24. Summa tu maximitas

Desideriorum,

Summas dans delicias
Choris angelorum,

Purga conscientias
Tuorum servorum,

Inquinat quos foeditas
Turpis vitiorum.

25. Sapiens o trinitas,
Cunctis admiranda,
Neque per scientias
Nobis indaganda,
Sed per conscientias
Puras adamanda‚
Et per caerimonias
Dignas veneranda.

26. Admiranda species
Dei et decora,
Rutilans millesies
Magis quam aurora,

21—-

Te coelestes acies
Omni laudant hora,
His post rerum ordines

Me junge sine mora.

27. Nomen Ja laudabile

Omni purae menti,

1mmo venerabile
Omni prorsus genti,

Te superamabile
Devote quaerenti,

Summe delectabile
Te invenienti.

28. Cunctis praeoptabile

Bonum summi Dei,

Te communicabile
Omni praestans rei,

Ens o venerabile.
Miserere mei²

Quem gravat culpabile
Onus Jebusaei.

29. Trinitas laudabilis
Omni indefesse.
A primaevis saeculis
Quibus praestas esse,
His te laudum titulis
Colentes expresse,
Fac tibi cum angelis
In coelis adesse.

30. Vita, quae nos respicis

Nos vivificando

Et amore reficis
Mentes inflammando,

Perfice nos coelicis
Donis consolando,

Te laudantes inclitis
Sonis jubilandO.

31. Simplum o deificum,

Trinum sed personis

Praebens te symbolicum
Luci rationis,

Duc in anagogicum
Contemplationis‚

Fantem carmen inclitum
Tis laudationis.

