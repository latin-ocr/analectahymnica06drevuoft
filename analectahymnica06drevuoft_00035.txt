11,

12.

13.

14.

15.

,32-

Ave, panis coelice,
Satians egenum, ⁷
Ac tuae deificae
Caritatis plenum,
Cordis nostri disjice
Affectum terrenum
Nostrorumque abjice
Appetitum renum.

Ave, aromaticum
Vas benignitatis,
Tu vas odoriferum
Vasque caritatis,
Statum fac pacificum
Contrarietatis‚
Abigens terrificum
Hostem pietatis.

Ave. simplicissimum
Et universale

Lumen, patri luminum
Penitus aequale,

Praesta donum optimum
Sapientiale,

Quod pellat teterrimum
Chaos criminale.

Ave, immutabile
Spei fundamentum,
Quo consistit stabile
Legis testamentum,
Da indefectibile
Amoris augmentum
Nobis hujus sedulae
Laudis per concentum.

Ave, lux credentium
In coeli fulgens cella,
Quam dat ad solatium
Mundo maris stella,
Largire praesidium
Nobis in procella,
Acies nam hostium
Dira parat bella.

16.

17.

18.

19.

20.

Ave, seminarium
Vitae sanctitatis,
Fructum ferens varium
Cordium in pratis,
Malum multifarium

Nostrae pravitatis
Aufer per donarium
Tuae pietatis

Ave, Jesu millies,
Ave, mi dilecte
Quem sanctorum acies
Laudat circumspecte,
Ad coelorum limites
Ducas nos directe,
Quo nos tua facies
Satiet perfecte.

Ave, pastor provide
Ovium tuarum,
Quas abduxit calJide
Princeps tenebrarum,
Nos coronis splendide
Orna gratiarum,
Abluendo nitide
A faece culparum.

Ave, fons scientiae,
Corda lustrans dura,

Quae erant inscitiae

Vitio casura,
Nostrae ignorantiae

Solve nos captura,
Tuae sapientiae

Reserans obscura.

Ave, qui es specie
Mire decoratus,
Atque donis gratiae
Placidus et gratus,
Moerores ecclesiae
Cerne miseratus,
Auctoris nequitiae
Quam turbant conatus,

