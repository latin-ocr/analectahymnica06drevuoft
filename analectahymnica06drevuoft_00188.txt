—185—

21. Qui vitis fructificans

juste nominatur⁷

In qua palmes mansitans
bene operatur,

Vitis haec inebrians
suos consolatur,

Quod et mei miserans
mihi largiatur.

22. Cujus pater vinitor
est agricoIaque,
Omniumque conditor,
rex creaturaque,
Emundet me, deprecor,
parte in utraque,
Omnibus immundior
sum nam usquequaque.

23. Qui est ille vitulus

bene saginatus,

Quo patri est prodigus
reconciliatus,

Per quem et clementius
fuit osculatus,

Et stola qua primitus
est insusciatus [sic].

24. Cujus sacri sanguinis

per effusionem,

Ejus quoque nominis
per confessionem,

Homo nactus criminis
est remissionem,

Tandem coeli culminis
sublimationem.

25. Qui in sacratissima
sua passione
Vera fuit victima ,-
satisfactione,
Hostia pacifica
pacis donatione,
Agnus quoque mystica
in oblatione.

111.

26. Qui per eucharistiae
dulce sacramentum
Devotum ecclesiae
reficit conventum,
Me quoque per gratiae
tuae interventum
Repleat quotidie
illud nutrimentum.

27. Qui per eucharistiam
sacramentum pacis
Ac donum ecclesiam
servet caritatiS‚
Abigat fallaciam
hostis pertinacis
Nec non pervicaciam
populi fallacis

28. Cujus carne pascimur

et vivificamur,

Dum noxis opprimimur,
per ipsam purgamur

Hac fortes efficimur,
quando impugnamur

Et mente proficimur
et illuminamur.

29. Qui botrus exprimitur
in crucis torculari,
Quo vinum conficitur
calicis praeclari,
Isto mens reficitur
potu salutari,
Am01e quae trahitur
ad hunc singulari.

30. Quem devote sumimus

juste et ornate

Si accinctis renibus
vel cum castitate,

Calceatis pedibus
bona voluntate,

Lactucis agrestibus
culpae puritate.

