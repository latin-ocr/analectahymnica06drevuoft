7 . Gratiosissima
et venerabilis,
Goelorum domina,
cunctis amabilia
Nobis propitia
sis tuis famulis,
A cunctis undique
tutans periculis

8. Hera angelici
praedigna carminis
Sanctorum omnium
nec non gregaminis,
Tuum solatium
da pusillanimis
Nobis, miseriis
oppressis plurimis.

9. In te virginitas
matrum cum gloria
Concurrunt pleniter
divina gratia,

Ad te clamantium
audi suspiria,
Gravant pro crimine
quos purgatoria.

10. Kaio: cum angelis
Adsis credentibus
Ipsos eripiens
e poenis gravibus,
Solutos coetibus
junge coelestibus,
Ubi te perpetim
laudent devotius,

11. Labentes crebrius
in culpas varias
Orationibus
tuis nos retrahas,
Commissis nequiter
medelam praebeas
Et a similibus
semper custodias,

12. Mater egregia
superni numinis,
Non tamen gloriam
amittens virginis,

D r e v e s ‚ udalricus wessofontanus.

129 —-

Tui suffragium
da consolaminis
Cantu laudantibus
te hujus carminis

13. Nostrae irradia

intelligentiae,

Caecatum oculum,
o stella gratiae,

Uti sic cernere
solem justitiae

Possimus perpetim
in regno gloriae.

14. Omnis munditiae

politum speculum

Cum dulci filio
regnans in saeculum,

A tuis famulis
arce diabolum,

Ne nos in aliquod
inducat scandalum.

15. Piare satagas,
o clemens domina,
Quae perpetravimus
horrenda crimina,
Nostram de cetero
vitam sic ordina,
Divinis legibus
uti sit consona.

16. Quas leges integre

servare vovimus,

Quando baptismate
abluti fuimus.

Quia tunc Satanae
renuntiavimus
Pompisque saeculi

nec non criminibus,

17. Refraenes igitur
per patrocinium
Tuum barbariem
istorum hostium,
Ne intrent terminum
nostrarum mentium
Trahentes turpiter
nos ad flagitium.

