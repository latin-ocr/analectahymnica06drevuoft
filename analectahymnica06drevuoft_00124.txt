3. Goeli hierarchica
hunc laudet dignitas,
Nostras qui sublevat
per te miserias,
Perversas hostium
pellit versutias,
Dimittit crimina,
infundit gratias.

4. Diram tyrannidem
nunc infidelium
Tuum evacuet
per patrocinium,
Matris ecclesiae
totum confinium
Sibi conciliet

dans pacem temporum.

5. Ecce sol procrees
tu vitem floridam,
Quae mentem debriat
amore fervidam,
Nubem facinorum
pellat et gelidam,
Quae mentem efficit
in bonis tepidam¹

6. Fari non poterit

vocis potentia

Nec mentis capitur
intelligentia

Nec mille panderent
Abecedaria

Quantis nunc praemiis
fulges in gloria.

7. Gaude nunc igitur
et aeternaliter,
Nam vides filium
J'am facialiter,

Qui cunctis praesidet
potentialiter,
Salva nos precibus
tuis finaliter.

8. Honorem jugiter
tuum quaerentibus
Prosa, carminibus
sive concentibus,

121 —

Adsis et protegas
hos a nocentibus

Et a justitia
impedientibus

9. Inconfuscabilis
o mater luminis,
In arce jubilans
rubentis culminis,
Memor ecclesiae
sis congregaminis.
Quod modo premitur
adversis maximis

10. Kar-um pro omnibus
exoro filium,
Quos gravat servitus
,iam infidelium,
Ut horum citius
solvat exsilium
Vel suae gratiae
praestet auxilium.

11. Latens o lilium
olim in vepribus,
Exemplum vividum
praestas humilibus,
Et cum industria
te intuentibus
Es vera regula
caste viventibus.

12. Majestas deica
in sanctuarium
Te sibi ordinat
sive sacrarium,
Quo suae gratiae
praestat donarium
Vitae vincentibus
peccatum varium.

13. Nos ergo doceas

mundum despicere,

Virtutes animi
sollerter quaerere,

Coelum ex intimo
cordis appetere,

Et post in praemium
illud accipere.

