54.

55.

56.

57.

58.

59.

Es nam filiola
regum nobilium,
Parentum genita
carne sterilium,
Nobis propitia
dilectum filium,
Qui nunquam despicit:
preces humilium.

Es quoque normula
obedientiae,
Humilitatisque
ac continentiae,
Me subde, supplico,
legi justitiae,
Foedum per scelera
impudicitiae.

Tu via hominem
reddens principio,
A quo defluxerat
parentum vitio.
Me, qui te veneror
hoc famulitio,
Praeserva precibus
a Stygis crucio.

Tu quoque semita.
quae nos compendio
Ducis ad patriam
precis stipendio,
Lera dulcissimo
tuo praesidio
Me pressum graviter
cordis fastidio.

Tu es stellifer-a
dux, tuis precibus
Ad coeli patriam
Christo credentibus
Sis mihi, deprecor,
et, contribulibuf
Redux per devia
itinerantibus

Tu regis linea,
qua regi cupiunt

Justi‚ qui strenue
Deo obediunt,

-76—

Privati gratia
a te diffugiunt,

Sed nadi fidei
ad te confugiunt.

60. Tu non incongrue

Vocaris stadium,
Per evangelii

Legem currentium⁷
Per quam perveniunt

ad coeli bravium„
Omnes, qui retinent

amoris basium.

61. Tu felix portus es.

ad quem navigium
Fideles dirigunt
passi naufragium,
Petentes jugiter
tuum suffragium,
Donec effugiant
mortis exitium.

62. Tu, virgo, scala es,

qua coelum scanditur,
Ab hoc praecipue,

qui hic despicitur,
Nam tibi strenue

si quis innititur,
In fundum tartari

nunquam immergitur.

Caput sextum.

63. Tu stella coelitus

abundans mercibus,
Qua et reconditur
thesaurus maximus,
Per quem redimitur
a mentis nexibus.
Quibus constringitur
a tribus hostibus.

64. Tu turris Davidis,

qua mille clippei
Pendent, qui credulis

dant robur fidei,
Quo possint frangere

hostis tartarei
Omne obsidium

et sursum provehi.

