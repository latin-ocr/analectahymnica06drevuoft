-97-,

Quarta pars.

Ad Tertiam.

91. Ave, plena gratia,
Ave, mater Dei,
Honorificentia
Populi Hebraei,
Vere tu laetitia
Semper cordis mei,
Nempe beneficia
Multa praestas ei.
92. Ave, virgo gloria
Israelitarum,
Exornat prosapia
Quam patriarcharum,
Effert sapientia
Mira prophetarum,
Montium industria
Laudet devotarum.
93. Ave, porta principi
Patens aeternali,
Cum volebat concipi
Corpore mortali,
Per te precor eripi
A culpa criminali,
Ne post mortem aucupi
Tradat infernali.

94. Ave, quae ab angelo

Olim salutata

Fuisti, spiraculo
Divo impraegnata,

Corda mihi vinculo
Amoris alligata

Ab omni periculo
Praeserves beata.

95. Ave, porta invia

Cunctis exstans viriS,

Quae divina gratia
Ut auro vestiris,

Quando Christi pervia
Ipsi elargiris

Ex tua substantia
Corpus modis miris.

Dreves. Udalrieus Wesqofonmnus.

Ι.

96. Ave, quae coelestibus
Gaudium fecisti,
Gaudium terrestribus
Quoque praestitisti,
Cum castis visceribus
Christum concepisti,
Et decursis mensibus
Novem peperisti.

·97. Ave, virgo hominum

Deique receptrix,
Christo dans hospitium,
Pauperum susceptrix,
Per dilectum filium,
Rogo, mi dilectrix,
Ad coeli palatium
Mea sis directrix.

98. Ave, vas clementiae,
Are mater roris,
Plena sapientiae
Deique amoris,
Auferas malitiae
Virus et livoris,
Verae amicitiae
Nos constringens, loris.
99. Ave, coeli curiae
Praepotens regina,
Qua nostrae miseriae
Venit medicina,
Sauciatos rabie
Sana serpentina,
Ululantes anxie
In Stygis officina.

100. Ave, donis spiritus

Gratiaque plena,

Quam saluto gnavius
En vice centena,

Intus et exterius,
Quaeso, me serena,

Perducens posterius
Ad vitae amoena.

7

